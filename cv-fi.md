# Juho Vepsäläinen

Olen näppäillyt tietokoneita pienestä pitäen mutta ohjelmointi tuli repertuaariin toden teolla vasta yliopisto-aikana. Tuolloin kiinnostuin avoimen lähdekoodin kehityksestä ja sittemmin perustinkin oman yhtiöni, SurviveJS Oy:n, tästä seurauksena. Yritykseni päätarkoitus on keskittyä JavaScript-koulutukseen ja -konsultointiin. Viime vuosina olen myös perustanut Suomen ensimmäiset React- ja GraphQL-tapahtumat ja tällä hetkellä toimin tapahtumapäällikönä sivutoimisesti. Näistä varsinkin React Finland on kansainvälisesti tunnettu ja huippuvuotenaan siihen ottikin osaa liki 500 henkeä.

Muutin Suomesta Wieniin vuonna 2017 ja sittemmin olenkin muuttunut hieman kultturellimmaksi ja kosmopoliitiksi. Joskin Wienin aikana opin myös arvostamaan Suomea uudella tavalla ja palasinkin kotimaahani vuonna 2021 Rautalammille josta sukunikin on kotoisin jahka näin globaalin pandemian vaikutuksen kaupunkielämään.

Pidän itseäni jokseenkin kokeneena ohjelmistokehittäjänä, kirjailijana ja konsulttina. Olen tunnettu hahmo yhteisössä ja tästä todisteena toimivat esimerkiksi Blue Arrow Awards-palkinto (Finnish Code Ambassador) vuodelta 2017. Olen ollut myös mukana Tietoviikon ICT-alan vaikutusvaltaisimpien henkilöiden listalla vuosina 2019 ja 2020.

## Koulutus - 2001-2004

* 2001-2004 -- **Ylioppilas/Elektroniikka-asentaja**, *Jyväskylän ammattiopisto*/*Muuramen lukio*
* 2005-2011 -- **Master of Science**, *Jyväskylän yliopisto*, IT-tdk. (arvosana 4/5), matematiikka (3/5), Growth Venturing (4/5). ECTS-pisteitä yhteensä 366.

## Freelancer-kokemusta edeltävä aika - 2005-2011

* 2005-2009 -- **Vapaaehtoinen, ylläpitäjär**, *Blender*, Wiki-ylläpito, ohjelmistokehitys (C, suunnittelu, katselmointi)
* 2008-2010 -- **3D-mallintaja, ohjelmoija, tutkimusavustaja**, *Jyväskylän yliopisto*, 3D-mallintaminen (Blender) ja ohjelmistokehitys (Django, AS2, MediaWiki) tutkimustarkoituksessa
* 2010-2011 -- **Alihankkija**, *Mixart New Media LLC*, JavaScript- and HTML5 Canvas-kehitystyö
* 2011 kesä -- **Ohjelmistosuunnittelija**, *Fudeco Oy*. Kehitin Django-pohjaisen backendin ja jQuery-frontendin foorumien moderointia varten paikalliselle mediakonsortiolle

## Freelancing-kokemus - 2011-2014

Toimin freelancerina vuosien 2011 ja 2015 välillä vaikkakin ensimmäinen varsinainen asiakkuus oli 2010-2011. Usein asiakkuudet liittyivät JavaScript-kehittämiseen tavalla tai toisella.

## Yrittäjänä SurviveJS Oy:ssä - 2015-

Koska freelance-hommat eivät tuntuneet mielekkäiltä, päätin muuttaa suuntaa ja ryhdyin kirjoittamaan teknisiä omakustanteita aiheista kuten React, webpack ja ylläpito oman brändini alla. Sittemmin olenkin myynyt yli 5000 kirjaa ja suorittanut suuren määrän aihepiiriä sivuavaa konsultointia ja koulutusta.

Tänä aikana kehitin erityisesti kirjoitus- ja markkinointitaitojani. Muutto Wieniin oli eräs lopputulema työstä.

Vuonna 2017 työni huomioitiin Finnish Code Ambassador Blue Arrow Awardsin myöntämän arvonimen muodossa.

2018 ryhdyin järjestämään teknisiä tapahtumia Suomessa muutaman muun kehittäjän kanssa. Ensimmäinen tapahtumamme olikin suuri menestys (loppuunmyyty kaksi kuukautta ennen huhtikuun tapahtumaa, 300 osallistujaa). Tästä rohkaistuneena järjestimme GraphQL-teemaisen tapahtuman vaikka se ei ollutkaan samanlainen menestys (150 kävijää).

2019-tapahtuma oli vielä suurempi menestys ja kokonaisuudessaan siihen osallistuikin liki 500 henkeä. Tapahtuma oli jo hiotumpi kuin ensimmäinen ja hyvin vastaanotettu. Tapahtumapäällikkönä olin vastuussa yleiskuvasta, tietyistä teknisistä osioista (webbisaitti, sisällönhallinta) sekä markkinoinnista.

2020-tapahtuma oli muotoutumassa ennen globaalia pandemiaa hyvin. Se siirrettiinkin vuodelle 2021 ja tänä aikana olemme oppineet paljon kriisiviestinnästä ja hätätilanteen kanssa toimimisesta muuttuneessa liiketoimintaympäristössä.

Oman yritykseni puolella olen vuodesta 2017 lähtien keskittynyt enemmän konsultointipuoleen ja asiakkaitani ovat muun muassa Kapsch, eBay, Kleiner Perkins, ViewAR, Adverity ja Stagirite monien muiden ohella.

Olen myös pitänyt lukuisia työpajoja ympäri Eurooppaan ja olen kokenut tekninen puhuja. Wienin aikanani olin mukana järjestämässä lukuisia paikallisia meetup-tapahtumia ja olin tunnettu henkilö paikallisessa yhteisössä. Tuona aikana opin myös saksan alkeet ja opin arvostamaan eri kulttuureja.

## Avoimen lähdekoodin kokemus

Olen kehittänyt avoimen lähdekoodin ohjelmistoja vuodesta 2005. Suosituimpaa ohjelmistopakettiani (webpack-merge) ladataan miljoonia kertoja viikossa ja se on myös Googlen sponsoroima. Jonkinlaisen yleiskuvan tekemisistäni saa GitHub-tilini (https://github.com/bebraw) alta. Olen myös osallistunut ydinkehittäjänä Blenderin ja webpackin kehittämiseen.

## Kielitaito

* Englanti -- **Erinomainen**, *Loistavat arvosanat* opintojen aikana teknisenä kirjailijana toimimisen lisäksi
* Suomi -- **Erinomainen**, *Äidinkieli*
* Saksa -- **Perusteet hallussa**, *B1*-tasoa lähellä. Käytän ja opiskelen saksaa aktiivisesti
* Ruotsi -- **Alkeet hallussa**, olen unohtanut suurimman osan mutta oppisin nopeasti tarvittaessa

## Tietokonetaidot

* Ohjelmointikielet -- JavaScript, TypeScript, Python, C
* Ohjelmointikehykset -- jQuery, React
* Versionhallinta -- git
* Teknologiat -- Node.js, Deno, Blender, vim , Visual Studio Code, webpack

Tietokonetaitojen lisäksi tiedän pehmeämpien taitojen arvon.

## Mielenkiinnon kohteet

* Taide -- maalaan ja piirrän toisinaan
* Shakki -- joskus tulee pelattua
* Urheilu -- tulee urheiltua ja pidettyä huolta itsestä
